 - 1 -





Optica:

18 februari 1997; Frans Prins.



Dit is een volgend ontwerp voor de optica-leeromgeving. De
Optica-omgeving is uitgebreid tot zeven fasen naar aanleiding van de
bespreking in Enschede van 17 februari.

Hieronder worden allereerst de algemene tools beschreven. Deze zijn in
elke fase voortdurend beschikbaar. Vervolgens zullen voor elke fase de
volgende punten aan de orde komen:

A. Theorie zoals men die op het scherm krijgt.

B. Opdracht zoals men die op het scherm krijgt

C. Experimenteerobjecten

D. Instelvariabelen

E. Afhankelijke variabelen

F. Te ontdekken regels



Algemene tools

- Electronisch aantekenblok

	Oproepbaar via een pull-down-menu of ander knopje. Het is
	mogelijk om in het aantekenblok hypothesen, conclusies,
	verbanden, opmerkingen te typen zoals bij een simpele
	teksteditor. Bovendien kan een proefopstelling, d.w.z. de plek
	van alle objecten die op dat moment op de bank staan, in het
	aantekenblok worden gezet. De aantekeningen plus opstelling
	kunnen bewaard worden onder een naam en later opnieuw worden
	bekeken. Nieuwe aantekeningen moeten onder een nieuwe naam
	worden bewaard. Op het moment dat het aantekenblok actief is kan
	er niet geëxperimenteerd worden. Tijd van activeren, de
	handelingen en de tijd van de-activeren wordt gelogd.

- Theorie

	Via een pull-down-menu of ander knopje kan men toegang krijgen
	tot de theorie die aan het begin van de huidige fase gegeven is.
	Op het moment dat de theorie zichtbaar is kan er niet
	geëxperimenteerd worden. Tijd van activeren en de tijd van
	de-activeren wordt gelogd.

- Opdracht

	Via een pull-down-menu of ander knopje kan men toegang krijgen
	tot de opdracht die aan het begin van de huidige fase gegeven
	is. Op het moment dat de opdracht zichtbaar is kan er niet
	geëxperimenteerd worden. Tijd van activeren en de tijd van
	de-activeren wordt gelogd.

- Handelingsmogelijkheden

	Wanneer men een fase voor het eerst binnengaat krijgt men, na de
	theorie, een lijst die beschrijft welke objecten in die fase te
	gebruiken zijn en een korte tekstuele uitleg bij die objecten.
	Via een pull-down-menu of ander knopje kan men later tijdens het
	experimenteren toegang krijgen tot die uitleg. Op het moment dat
	de uitleg zichtbaar is kan er niet geëxperimenteerd worden. Tijd
	van activeren en de tijd van de-activeren wordt gelogd. Wanneer
	men een fase voor het eerst binnengaat krijgt men ook een tutor
	waarin geoefend kan worden met de manipulatie van de objecten.

- Teruspringen naar eerdere fasen

	Het is mogelijk om terug te gaan naar eerdere fasen via een
	pull-down-menu of andere knop. Het is niet mogelijk om verder te
	springen naar een volgende fase als in de fase daar voorafgaand
	minder dan een kwartier geëxperimenteerd wordt. Als men voor de
	tweede keer in een fase zit hoeft men niet te voldoen aan de
	minimale experimenteertijd voor die fase. Dat geldt ook als de
	eerdere keer in een vorige sessie plaatsvond. Er wordt per fase
	gelogd zoals beschreven op de komende pagina's.

- 'Clear-icon'. Voortdurend beschikbaar om een object weg te halen.

- 'Clear-all-icon'. Verwijdert elk object.



Fase 1

A. Theorie:

Alle onderdelen van Optica gaan over licht. Zoals bekend wordt licht
opgewekt en uitgezonden door lichtbronnen, bijvoorbeeld een gloeilamp,
een TL-buis of de zon. Een belangrijk eigenschap van licht is dat het
zich rechtlijnig voortbeweegt.



Men onderscheidt drie soorten lichtbundels:

- Divergerende lichtbundels: de lichtstralen komen uit één punt.

- Convergerende lichtbundels: de lichtstralen gaan naar één punt.

- Evenwijdige lichtbundels: de lichtstralen hebben dezelfde richting.

De lichtbron die beschikbaar is in fase 1 geeft één smalle, evenwijdige
lichtbundel, weergegeven door een dunne lijn.



Voor de experimenten die je in Optica gaat doen gebruik je naast de
lichtbronnen verschillende lenzen. Een lens is een doorschijnend
voorwerp, meestal van glas, dat begrensd wordt door ten minste één
gebogen oppervlak. In fase 1 bekijken we relatief dikke lenzen waarbij
de gebogen oppervlakken bolvormig zijn. Je hebt bolle, positieve lenzen
en holle, negatieve lenzen. De lijn die loodrecht door het midden van de
lens gaat noemen we de hoofdas.

B. Opdracht 1:

	Probeer door het uitvoeren van experimenten te achterhalen wat
	er gebeurt als een lichtstraal door een relatief dikke lens
	gaat. Welke principes kun je vinden?

C. Experimenteerobjecten

- Optische bank

	Niet verplaatsbaar.

- Draaibaar lampje met één lichtstraal. Beginhoek is 80 graden, zodat
eerst een hoek ingesteld moet worden voor er een experiment gedaan kan
worden.

	In de hoogte verplaatsbaar via het 'verplaatsicon' (slepen) als
	het 'toolicon' (instellen) op het begin van de bank (x=0). Elke
	richtingsverandering en verplaatsing die langer dan een halve
	seconde standhoudt wordt gelogd.

	Richting van de lichtstraal veranderbaar zowel via
	'hoeksleepicon' (slepen) als via "toolicon' (instellen) als via
	'hoekmeeticon' en 'toolicon' (instellen). Manier van veranderen
	en hoek wordt gelogd.

- 4 dikke sferische lenzen (dubbelbol, f=5; platbol, f=10; dubbelhol,
f=-5; plathol, f=-10). Vorm is zichtbaar maar ze fungeren als ideale
lenzen.

	Verplaatsbaar via 'verplaatsicon' (slepen) en via 'toolicon'
	(instellen).  Midden van de lens is op y=0 gezet. Elke
	verplaatsing die langer dan een halve seconde standhoudt alsmede
	een richtingsverandering wordt gelogd.

	Restrictie: er kan slechts één lens tegelijk op de bank staan in
	deze fase om het niet te moeilijk te maken voor de beginners in
	optica. We presenteren slechts vier niveaus van de
	brandpuntsafstand om het de leerlingen niet te moeilijk te
	maken.

- Digitale meetlat om hoek te meten

	Via een 'hoekmeeticon' kan de hoek opgevraagd worden van de
	inkomende en uittredende straal met de hoofdas. Meten wordt
	gelogd plus de waarde.

- Digitale meetlat om in de x-richting te meten

	Via de muis kunnen verticale stippellijnen op de bank gezet
	worden. Via een 'meeticon' kan de afstand tussen die twee lijnen
	in de x-richting opgevraagd worden. X-coordinaten van meetlijnen
	worden gelogd. Meten wordt gelogd plus de waarde.

D. Instelvariabelen leeromgeving

1. Hoek van inval

2. Vorm van de lens

3. Voorwerpsafstand (van lichtbron tot de lens)(irrelevant)

E. Afhankelijke variabelen leeromgeving

1. Hoek van breking

2. Plaats waar de straal de x-as snijdt

F. Te ontdekken regels

1. Kwalitatief: bij een dubbelbolle en een platbolle lens breekt een
opvallende lichtstraal (twee maal) naar de hoofdas toe, bij een
dubbelholle en platholle lens breekt een opvallende lichtstraal van de
hoofdas af. Stralen langs de hoofdas door het midden van de lens breken
niet.

2. Kwantitatief: de dubbelbolle lens breekt twee keer zo sterk als de
platbolle lens; de dubbelholle lens breekt twee keer zo sterk als de
platholle lens.





Fase 2

In fase 2 wordt de overstap gemaakt naar dunne sferische lenzen en wordt
de brandpuntsafstand geïntroduceerd.

A. Theorie:

Als een bundel lichtstralen evenwijdig aan de hoofdas op een positieve
lens valt dan blijkt dat de uittredende lichtstralen door één punt op de
hoofdas gaan. Dit wordt een brandpunt van de lens genoemd. De
brandpuntsafstand is de afstand van de lens tot het brandpunt.

Negatieve lenzen hebben ook een brandpunt. Als een bundel lichtstralen
evenwijdig aan de hoofdas op een negatieve lens valt dan gaan de
uittredende stralen niet door één punt maar lijkt het alsof de
uittredende lichtstralen uit één punt op de hoofdas komen.



De lenzen die we in deze fase bekijken zijn zogenaamde dunne lenzen van
hooguit enkele milimeters. Deze worden hier voorgesteld als een dikke
streep. Een belangrijke eigenschap van dunne lenzen is dat een
lichtstraal gericht op het midden van de lens ongebroken doorgaat,
d.w.z. niet van richting verandert.



In fase 2 is tevens een tweede lichtbron beschikbaar. Deze geeft twee
smalle lichtbundels die evenwijdig aan elkaar lopen.

B. Opdracht:

Probeer door het uitvoeren van experimenten te achterhalen wat de
verschillen zijn tussen de dunne lenzen A, B en C. Welke principes kun
je vinden?

C. Experimenteerobjecten

- Optische bank (als in fase 1)

- Draaibaar lampje met één lichtstraal (als in fase 1)

- Draaibaar lampje met twee evenwijdige lichtstralen, manipuleerbaar als
het andere lampje. Beginhoek is 80 graden.

- Twee positieve en één negatieve dunne sferische lenzen A (f=2), B
(f=4) en C (f=-4), afgebeeld via een dikke streep zodat vorm van de
lenzen niet zichtbaar is. Verplaatsbaar als lenzen uit fase 1. Loggen
als in fase 1.

	Restrictie: er kan slechts één lens tegelijk op de bank staan in
	deze fase om het niet te moeilijk te maken voor de beginners in
	optica. We presenteren slechts drie niveaus van de
	brandpuntsafstand om het de leerlingen niet te moeilijk te
	maken.

- Digitale meetlat om hoek te meten (als in fase 1)

- Digitale meetlat om in de x-richting te meten (als in fase 1)

- Mogelijkheid tot het trekken van hulplijnen (bijvoorbeeld het
verlengen van uittredende stralen bij negatieve lens)

D. Instelvariabelen leeromgeving

1. Hoek van inval

2. Lens A, B of C

3. Voorwerpsafstand (van lichtbron tot de lens)(irrelevant)

E. Afhankelijke variabelen leeromgeving

1. Hoek van breking

2. Plaats waar de straal de x-as snijdt

F. Te ontdekken regels

1. Kwalitatief: Lens A en B zijn positieve lenzen, lens C is een
negatieve lens

2. Kwantitatief: Brandpuntsafstand van lens A is twee keer zo klein als
die van lens B. Achterhalen van de precieze brandpuntsafstanden van de
drie lenzen.



Fase 3

A. Gepresenteerde theorie

Met lenzen kun je beelden vormen van voorwerpen. Voorbeelden hiervan
zijn fotocamera's en diaprojectors, die voorwerpen uit de werkelijkheid
afbeelden.



In deze fase gebruiken we als voorwerp een lampje met een divergerende
lichtbundel. In tegenstelling tot de lampjes uit fase 1 en 2 gaan de
lichtstralen van dit lampje verschillende kanten op.  We noemen zo'n
lampje een puntbron. De stralen van dit lampje zijn weergegeven door
drie dunne lijnen.

B. Opdracht

Probeer door het uitvoeren van experimenten te achterhalen wat de
verschillen zijn tussen de dunne lenzen A, B en C als een divergerende
lichtbundel op de lens valt. Welke principes kun je vinden?

C. Experimenteerobjecten

- Optische bank, onverplaatsbaar als in fase 1. De bank bevat nu een
onverplaatsbare lamp met divergerende bundel.

- Dunne sferische lenzen A, B en C

	De manipulatiemogelijkheden zijn als in fase 2.

- Digitale meetlat om in x-richting te meten (als in fase 1)

- Draaibaar divergerend lampje met drie lichtstralen (manipuleerbaar als
lampje in fase 1)

- Mogelijkheid tot het trekken van hulplijnen (bijvoorbeeld het
verlengen van uittredende stralen bij negatieve lens)

D. Instelvariabelen leeromgeving

1. Lens A, B of C

2. Voorwerpsafstand

3. Divergerend lampje

E. Afhankelijke variabelen leeromgeving

1. Lineaire vergroting

2. Beeldsafstand

F. Te ontdekken regels

1. Kwalitatief: Een negatieve lens heeft een virtueel beeld
(divergerende uittredende stralen), een positieve lens heeft soms een
reeel beeld (convergerende stralen) en soms een virtueel beeld

2. Kwantitatief: Vergroting N = |b/v| (impliciet omdat je niet verticaal
kan meten)

3. Kwantitatief: als bij een positieve lens v > 2f dan is het beeld
reeel, omgekeerd, verkleind; als v = 2f is het beeld reeel, omgekeerd en
even groot; als f < v < 2f dan is het beeld reeel, omgekeerd, vergroot;
als v < f dan is het beeld virtueel, niet omgekeerd en vergroot;



Fase 4

A. Gepresenteerde theorie

In dit onderdeel gebruiken we als voorwerp een metalen plaatje met
gaatjes in de vorm van een 'L', die vanaf de linkerkant wordt belicht
door een krachtige lichtbron. De gaatjes in de metalen plaat kun je
daardoor opvatten als afzonderlijke puntbronnen. Ook hier is er geen
sprake van evenwijdige lichtstralen maar van puntbronnen die alle kanten
op schijnen.



Via een lens kunnen deze lichtbronnen afgebeeld worden op een scherm. De
afstand van de het voorwerp tot de lens wordt voorwerpsafstand genoemd.
De afstand van het beeld tot de lens wordt beeldsafstand genoemd

B. Opdracht

Probeer door het uitvoeren van experimenten te achterhalen wat de
samenhang is tussen brandpuntsafstand, voorwerpsafstand en beeldsafstand
voor de lenzen A en B. Welke principes kun je vinden?

C. Experimenteerobjecten

- Optische bank, met een krachtige lichtbron.

- Dunne sferische lenzen A en B als in fase 3.

- Voorwerp, metalen plaatje met gaatjes in de vorm van een 'L'

	Verplaatsbaar via 'verplaatsicon' (slepen) en 'toolicon'
	(instellen) op de x-as. Midden van het voorwerp moet op y=0
	worden gezet. Elke verplaatsing die langer dan een halve seconde
	standhoudt alsmede een richtingsverandering wordt gelogd.

	Het is mogelijk via een knop de afstand tussen twee stippen van
	de letter 'L' te meten. Wordt ook gelogd, plus de gemeten
	waarde.

- Beeldscherm

	Verplaatsbaar via 'verplaatsicon' op de x-as (slepen) en via
	'toolicon' (instellen). Midden van het scherm moet op y=0 worden
	gezet. Elke verplaatsing die langer dan een halve seconde
	standhoudt en elke verandering van richting wordt gelogd.

	Om scherp stellen te vergemakkelijken kan tijdens het tonen van
	het scherm het scherm wel bewogen worden en wordt er gelogd als
	het scherm een bepaalde tijd (bijvoorbeeld een halve seconde)
	stilstaat of als er van richting veranderd wordt.

- Digitale meetlat om in x-richting te meten, als in fase 1.

D. Instelvariabelen leeromgeving

1. Lens A en B.

2. Voorwerpsafstand

3. Plaats van het beeldscherm

E. Afhankelijke variabelen leeromgeving

1. Lineaire vergroting

2. Beeldsafstand

F. Te ontdekken regels

1. Kwantitatief: 1/v +1/b = 1/f

2. Kwantitatief: N = |b/v|

3. Kwantitatief: als bij een positieve lens v > 2f dan is het beeld
reeel, omgekeerd, verkleind; als v = 2f is het beeld reeel, omgekeerd en
even groot; als f < v < 2f dan is het beeld reeel, omgekeerd, vergroot;
als v < f dan geen reeel beeld;



Fase 5

A. Theorie:

In fase 5 gebruiken we opnieuw de letter 'L' als voorwerp. Je hebt voor
het experimenteren de drie lenzen A, B en C tot je beschikking.



In deze fase is het ook mogelijk om vanaf de rechterkant in de lens te
kijken.

B. Opdracht:

Probeer door het uitvoeren van experimenten te achterhalen wat de
samenhang is tussen brandpuntsafstand, voorwerp en afbeelding voor de
lenzen A, B en C. Welke principes kun je vinden?

C. Experimenteerobjecten

- Optische bank, als in fase 4.

- Dunne sferische lenzen A, B en C als in fase 3. Wat toegevoegd wordt
is de mogelijkheid om via een het aanklikken van het 'oogicon' vanaf de
rechterkant in de lens te kijken, om het virtuele beeld te zien.

- Voorwerp, de letter 'L' (als in fase 4).

- Beeldscherm (als in fase 4).

- Digitale meetlat om in x-richting te meten, als in fase 1.

D. Instelvariabelen leeromgeving

1. Lens A, B of C

2. Voorwerpsafstand

3. Plaats van het beeldscherm

E. Afhankelijke variabelen leeromgeving

1. Lineaire vergroting

2. Beeldsafstand

F. Te ontdekken regels

1. Kwantitatief: 1/v +1/b = 1/f (ook voor negatieve lens)

2. Kwantitatief: N = |b/v|

3. Kwantitatief: als bij een positieve lens v > 2f dan is het beeld
reeel, omgekeerd, verkleind; als v = 2f is het beeld reeel, omgekeerd en
even groot; als f < v < 2f dan is het beeld reeel, omgekeerd, vergroot;
als v < f dan is het beeld virtueel, niet omgekeerd en vergroot;



Fase 6

A. Theorie

Tot nu toe hebben we telkens gekeken naar licht door één lens tegelijk.
Het is natuurlijk mogelijk om meerdere lenzen achter elkaar te zetten en
een voorwerp via twee lenzen af te beelden. In deze fase gebruiken we
als voorwerp weer het lampje met een divergerende lichtbundel, waarvan
de lichtstralen verschillende kanten opgaan.

B. Opdracht

Probeer door het uitvoeren van experimenten te achterhalen hoe beelden
gevormd worden als je twee positieve lenzen achter elkaar zet. Welke
principes kun je ontdekken?

C. Experimenteerobjecten

- Optische bank, als in fase 3

- Twee dunne sferische lenzen D (f=1) en E (f=2). De brandpunten zijn
dusdanig gekozen dat de bank van 20 centimeter lang genoeg is om een
afbeelding via twee lenzen te krijgen. Verplaatsen en loggen als bij de
andere lenzen.

- Draaibaar divergerend lampje met drie lichtstralen (manipuleerbaar als
lampje in fase 1)

- Digitale meetlat om in x-richting te meten, als in fase 1.

- Mogelijkheid tot het trekken van hulplijnen (bijvoorbeeld het
verlengen van uittredende stralen bij negatieve lens)

D. Instelvariabelen leeromgeving

1. Lens D en E.

2. Voorwerpsafstand

3. Divergerend lampje

E. Afhankelijke variabelen leeromgeving

1. Lineaire vergroting

2. Beeldsafstand

F. Te ontdekken regels

1. Kwalitatief: Het beeld van de ene lens fungeert als voorwerp voor de
volgende lens.



Fase 7

A. Gepresenteerde theorie

Ook in deze fase is het mogelijk om meerdere lenzen achter elkaar te
zetten en een voorwerp via twee lenzen af te beelden. We gebruiken als
voorwerp weer het metalen plaatje met gaatjes in de vorm van een 'L'

B. Opdracht

Probeer door het uitvoeren van experimenten te achterhalen hoe beelden
gevormd worden als je twee positieve lenzen achter elkaar zet. Welke
principes kan je ontdekken?

C. Experimenteerobjecten

- Optische bank, als in fase 4

- Twee dunne sferische lenzen D en E, als in fase 6. Er kan in de lens
gekeken worden

- Voorwerp, de letter 'L' , als in fase 3.

- Beeldscherm, als in fase 3.

- Digitale meetlat om breedte te meten, als in fase 3.

D. Instelvariabelen leeromgeving

1. Lens D en E.

2. Voorwerpsafstand

3. Plaats van het beeldscherm

E. Afhankelijke variabelen leeromgeving

1. Lineaire vergroting

2. Beeldsafstand

F. Te ontdekken regels

1. Kwalitatief: Het beeld van de ene lens fungeert als voorwerp voor de
volgende lens.

2. Kwantitatief: Totale vergroting is een vermenigvuldiging van de twee
afzonderlijke vergrotingen.



NB: Over de weergave van het virtueel beeld in de fasen 5 en 7 wordt nog
overleg gevoerd tussen Jan, Wouter en Frans.



