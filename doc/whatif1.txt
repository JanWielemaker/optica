What-if items bij de optica leeromgeving, versie 1

Casper Hulshof
Januari/februari 1997


Algemeen

Tijdens de bijeenkomst van 23 januari zijn een aantal voorstellen gedaan over de prestatietoetsen die in 
het experiment van Frans gebruikt zullen worden.  Het experiment is verdeeld in 3 sessies.  De bedoeling 
is dat er aan het begin van de eerste sessie een voortest wordt gedaan.  Aan het eind van de eerste twee 
sessies wordt een natoets afgelegd, waarvan de lengte afhankelijk is van de fase die de proefpersoon op 
dat moment bereikt heeft.  Deze manier van testen vereist natuurlijk dat de items over fasen verdeeld 
zijn.  De natoets aan het eind van de derde sessie zal over alle fasen gaan (ongeacht de fase die de 
proefpersoon heeft bereikt), en dus uit alle items bestaan.

Er zullen twee soorten items zijn: what-if items en normale meerkeuzeitems.  

Fase 0 (dat wil zeggen, de fase die oorspronkelijk fase 0 was, daarna korte tijd fase 1, en die nu niet 
meer genoemd wordt in Frans’ ontwerp van de optica leeromgeving) geldt meer als een gewenningsfase 
en introductie tot de handelingsmogelijkheden binnen de optica-leeromgeving (de opdrachten zijn ook 
heel algemeen); deze fase is daarom niet geschikt om vragen over te stellen.
Als we per fase uitgaan van ongeveer 7 what-if items en 4 normale items, komen we in totaal op 
(7+4)*5 = 55 items.  In werkelijkheid zal het aantal items per fase iets verschillen: over fase 3 t/m 5 zijn 
meer what-if items op te stellen dan over fase 1 en 2.


Fase
Beschrijving
1
Breking met dikke lenzen
2
Brandpuntsafstand met dunne lenzen
3
Beeldvorming
4
Kwantitatieve vergroting en lenzenformule
5
Meer dan 1 lens
Samenvatting fasen


What-if items

De what-if items zijn steeds uit drie zaken opgebouwd.  Ten eerste wordt een situatie geschetst waar 
een plaatje bij hoort; hieronder wordt tevens een beknopte tekstbeschrijving gegeven, maar die is alleen 
voor de duidelijkheid toegevoegd; in de uiteindelijke test zal alleen het plaatje te zien zijn.  Het plaatje 
komt rechtstreeks uit de leeromgeving en is dus bij de proefpersoon vertrouwd.  Op dit moment zijn nog 
niet alle fasen in de leeromgeving geïmplementeerd, de platholle lens en de dunne lenzen ontbreken nog 
bijvoorbeeld.  Daarom kunnen nog niet alle plaatjes gecreëerd worden: een beschrijving van de situatie 
moet in die gevallen waar deze objecten een rol spelen.  Oorspronkelijk was het idee om alle plaatjes 
staan in bitmap-formaat (*.BMP) op schijf te zetten.  Het is echter veel efficienter als slechts de positie 
van voorwerpen opgeslagen wordt: deze vorm zal dan ook gebruikt worden.
Ten tweede wordt een vraag gesteld die betrekking heeft op de gevolgen die een bepaalde verandering 
aan de afgebeelde situatie.  Ten derde worden in korte bewoordingen drie antwoordmogelijkheden 
gegeven, waarvan er uiteraard slechts een de juiste is.  In de items hieronder is het goede antwoord 
onderstreept.  Een beter idee is om ook de antwoordmogelijkheden in drie plaatjes af te beelden.  Het 
formaat waarin de plaatjes worden weggeschreven maakt dit mogelijk, alleen moet het wel mogelijk zijn 
om deze (fysisch onmogelijke) situaties in de leeromgeving aan te brengen.
Hieronder wordt ook nog bij ieder item een bijbehorend parallelitem gegeven.  Daarin wordt meestal 
dezelfde situatie gepresenteerd met ofwel andere voorwerpen of andere bewegingsrichtingen.

What-if items bij fase 1 van de optica leeromgeving

In fase 1 zijn de kwantitatieve regels eenvoudig omdat het begrip brandpuntsafstand nog geen rol speelt.  
Er is sprake van twee bolle en twee holle lenzen die ten eerste de eigenschap hebben dat de ene lens 2 
maal zo dik is als de andere terwijl ook de brandpuntsafstand precies een factor 2 scheelt. 

1-1. 
Situatie: lampje en lens (platbol).  Lichtstraal en lens maken een hoek van 90 graden (dat wordt niet 
aangegeven maar is duidelijk te zien).



 


Vraag: Waar raakt de lichtstraal de hoofdas als we de lens vervangen door een dubbelbolle?

Antwoordmogelijkheden: dichterbij de lens, verder van de lens vandaan, plaats blijft hetzelfde

Parallelitem: Vervangen van dubbelbolle lens door platbolle.

1-2.
Situatie: lampje en lens (dubbelbol). De lichtstraal is in een hoek van 25 graden op de lens gericht.




 


Vraag: Waar raakt de lichtstraal de hoofdas als we de hoek tussen de lichtstraal en de lens verkleinen?

Antwoordmogelijkheden: dichterbij de lens, verder van de lens vandaan, plaats blijft hetzelfde

Parallelitem: Vergroten hoek (beginnen met kleinere hoek).


1-3.
Situatie: lampje en lens (dubbelbol). De lichtstraal is in een hoek van 25 graden op de lens gericht.



 


Vraag: Waar raakt de lichtstraal de hoofdas als we de lens een stukje naar links bewegen?

Antwoordmogelijkheden: dichterbij de lens, verder van de lens vandaan, plaats blijft hetzelfde

Parallelitem: lens naar rechts bewegen.

1-4.
Situatie: lampje en lens (dubbelhol). De lichtstraal is in een bepaalde hoek van op de lens gericht, en de 
lichtstraal gaat recht door het midden van de lens.



 


Vraag: Hoe schijnt de lichtstraal als we de lens een stukje naar links bewegen?

Antwoordmogelijkheden: rechtuit, gebroken naar onder, gebroken naar boven

Parallelitem: lens naar rechts bewegen.


1-5. (een te moeilijke opgave, denk ik)
Situatie: lampje en lens (platbol).  Lichtstraal en hoofdas maken een hoek van ongeveer 15 graden.



 


Vraag:  Waar komt de lichtstraal terecht als we de lens vervangen door een met de bolling aan de 
rechterkant?

Antwoordmogelijkheden: dichterbij de lens, verder van de lens vandaan, plaats blijft hetzelfde

Parallelitem: Lens met een bolling aan de rechterkant vervangen door een met bolling aan de linkerkant.


What-if items bij fase 2 van de optica leeromgeving

De belangrijkste opdracht in deze fase is het achterhalen van de verschillen tussen de (dunne) lenzen A, 
B, en C.  De items moeten dus betrekking hebben op deze verschillen.  Er moet in de leeromgeving 
telkens duidelijk aangegeven zijn met welke lens gewerkt wordt.

2-1.
Situatie: lampje en lens A. Lichtstraal en lens maken een hoek van 90 graden (dat wordt niet aangegeven 
maar is duidelijk te zien).

Vraag: Waar raakt de lichtstraal de hoofdas als we de lens vervangen door lens B?

Antwoordmogelijkheden: dichterbij de lens, verder van de lens vandaan, raakt hoofdas niet

Parallelitem: Vervangen van lens B door lens A.

2-2.
Situatie: lampje en lens B.  Lampje staat een stukje boven de x-as en schijnt door het midden van de 
lens.

Vraag: Wat gebeurt er met de lichtstraal als we de lens vervangen door lens C?

Antwoordmogelijkheden: blijft hetzelfde, breekt naar boven, breekt naar beneden.

Parallelitem: Vervangen van lens C door lens B.


2-3.
Situatie: lampje en lens C. Lichtstraal en lens maken een hoek van 90 graden (dat wordt niet aangegeven 
maar is duidelijk te zien).

Vraag: Hoe buigt de lichtstraal af als we de lens een stukje naar rechts bewegen?

Antwoordmogelijkheden: buigt sterker af, buigt zwakker af, blijft hetzelfde.

Parallelitem: Lens naar links bewegen.

2-4.
Situatie: lampje en lens C.  Het lampje staat onder de x-as, en de lichtstraal is gericht iets onder het 
middelpunt van de lens—de lichtstraal buigt naar onderen af.

Vraag: Hoe buigt de lichtstraal af als we de lens een stukje naar links bewegen?

Antwoordmogelijkheden: buigt sterker af, buigt zwakker af, blijft hetzelfde.

Parallelitem: Lens naar rechts bewegen.

2-5.
Situatie: lampje en lens C. Lichtstraal en lens maken een hoek van 90 graden (dat wordt niet aangegeven 
maar is duidelijk te zien).
Vraag: Waar ligt het brandpunt van de lens als we het lampje naar boven schuiven?
Antwoordmogelijkheden: (hier worden met drie pijlen de drie mogelijkheden aangegeven) links van de 
lens (op de juiste afstand), op de lens, rechts van de lens (symmetrisch ten opzichte van de lens met 
betrekking tot de eerste antwoordmogelijkheid)

Parallelitem: Lampje naar beneden schuiven.


What-if items bij fase 3 van de optica leeromgeving

Schematische afbeelding mogelijkheden:













Ook in fase 3 is de eigenlijke opdracht het vinden van de verschillende eigenschappen van drie lenzen A, 
B, en C; dit zijn dezelfde lenzen die in fase 2 onderzocht zijn: nu gaat het echter om het afbeelden van de 
letter L op een scherm (waarbij scherpte en vergroting een rol spelen, alsmede het virtueel worden van 
het beeld).  We kunnen de positie van voorwerp, lens, en beeldscherm variëren en dan vragen naar a) de 
positie van een van de twee andere voorwerpen om een scherp beeld te krijgen, b) (bij het bewegen van 
voorwerp of lens en het scherp stellen van het beeld) naar de vergroting.  Ook kunnen we het type lens 
variëren en vragen naar a) de positie van het beeldscherm om het beeld scherp te krijgen, b) naar de 
vergroting (na scherpstelling van het beeld).


3-1.
Situatie: Lamp gericht op L-plaat; daarna lens A en een scherp beeld op het scherm.



 


Vraag: Waar moet het beeldscherm staan om een scherp beeld te krijgen als lens A vervangen door lens 
B?

Antwoordmogelijkheden: dichterbij de lens, verder van de lens vandaan, plaats blijft hetzelfde

Parallelitem: Lens B vervangen door lens A.

3-2.
Situatie: Als bij vraag 3-1.



 


Vraag: Als we de lens vervangen door lens B en het beeld scherp stellen, hoe verandert dan de grootte 
van het plaatje?

Antwoordmogelijkheden: vergroot, verandert niet, verkleind.

Parallelitem: Lens B vervangen door lens A.

3-3
Situatie: Als bij 3-1 en 3-2.

Vraag: Als we de L-plaat (of: het voorwerp) naar links verschuiven en dan het beeld scherp stellen, hoe 
verandert dan de grootte van het plaatje?

Antwoordmogelijkheden: vergroot, verandert niet, verkleind.

Parallelitem: L-plaat naar rechts verschuiven.


Verdere itemopbouw bij fase 3, en fase 4

Over de precieze opbouw van de fasen moeten nog duidelijke afspraken gemaakt worden, zeker na het 
commentaar van Wouter van Joolingen.  Hieronder staat een schematische opbouw van de mogelijke 
items.  Daaronder staan een aantal (nog niet in de stijl van de eerdere fasen geformatteerde) items die op 
deze indeling aansluiten.  Deze schematische indeling is ook bruikbaar als het gaat om het construeren 
van een 'standaardtest', dat wil zeggen een normale multiple-choice vragenlijst waarin ook kwantitatieve 
en meer complexe vragen voorkomen.
Fase 4 is erop gericht de nadruk te verschuiven van een kwalitatieve naar een kwantitatieve benadering 
van de lenzenformule en de vergroting.  In principe kunnen een aantal van de hierna besproken items 
ook kwantitatief gebruikt worden; de What-if test vereist evenwel dat de items niet te ingewikkeld 
mogen zijn.



Schematische opbouw

We kunnen een bepaalde situatie presenteren en dan vragen:

A. wat er met het (scherpe) beeld gebeurt als:

A1. we het voorwerp bewegen
A2. we de brandpuntsafstand veranderen (een andere lens nemen)
A3. we zowel de positie van het voorwerp als de brandpuntsafstand veranderen

Situatie A3 is niet bruikbaar in een what-if testformaat vanwege de te grote complexiteit van het item.

Parallelitems hebben bij A1 betrekking naar links of rechts bewegen van het voorwerp, en bij A2 op het 
vergroten of verkleinen van de brandpuntsafstand.  Specifiekere vragen (meer kwantitatief) kunnen gaan 
over de precieze vergroting of verkleining.
In geval A3 (dat wellicht te complex is) kunnen de antwoordmogelijkheden zijn: 1. beeld wordt groter, 
2. beeld wordt kleiner, 3. beeld blijft gelijk.

Als we ook de brandpuntsafstand in het plaatje aangeven kunnen we vragen wat er met het beeld 
gebeurt, of hoe groot het beeld is, als:

A4. we het voorwerp (dat verder dan 2f staat) precies op 2f zetten (een meetlatje moet onder 
het plaatje staan)
A5. we het voorwerp (dat op 2f staat) een klein stukje naar rechts bewegen
A6. we het voorwerp precies op f zetten
A7. we het voorwerp (dat op f staat) een klein stukje naar rechts bewegen

In geval A6 is er geen beeld, misschien moet deze antwoordoptie (‘er is geen beeld’) ook in de gevallen 
A4 en A5 aanwezig zijn.  In geval A9 wordt het beeld virtueel.
Parallel aan A4 tot en met A6 kunnen items gaan over het de andere kant op bewegen van het 
voorwerp.

B. waar het voorwerp moet staan om het beeld scherp te houden als:

B1. we het beeldscherm bewegen
B2. we de brandpuntsafstand veranderen

Ook hier kunnen parallelitems bij B1 betrekking hebben op naar links of rechts bewegen, en bij B2 op 
het vergroten of verkleinen van de brandpuntsafstand.
Bij deze vragen kunnen in het plaatje drie mogelijke posities van het voorwerp worden aangewezen, 
waarbij uiteraard een de juiste is.

C. wat er moet gebeuren om een virtueel beeld te verkrijgen, als:

C1. Er sprake is van een positieve lens
C2. Er sprake is van een negatieve lens

Bij C1 moet het voorwerp binnen de brandpuntsafstand gebracht worden.  Als dat niet kan is de enige 
mogelijkheid de lens te vervangen door een negatieve lens.  een antwoordmogelijkheid kan natuurlijk 
ook zijn: ‘niet mogelijk’.  In geval C2 is er altijd sprake van een virtueel beeld.

Met betrekking tot de formule N = |b/v| is het ook goed om kennis over de omkeerbaarheid van die 
formule te testen.   Dus ook b = Nv en v = b/N.

Als dus de vergroting gegeven wordt is het mogelijk om de grootte van een virtueel beeld te berekenen.


Items
Met de antwoordmogelijkheid ‘niet te beantwoorden’ wordt bedoeld dat er in de gegeven situatie 
meerdere mogelijkheden bestaan, waardoor de vraag niet eenduidig te beantwoorden is.  Het soort 
plaatje dat ik me bij die antwoordmogelijkheid voorstel is een kruis of een ‘verboden in te rijden’-bord 
of iets dergelijks.

Van de drie genoemde antwoordmogelijkheden is de laatste steeds het juiste antwoord, voor zover ik 
het zelf weet tenminste.  Voor de parallelitems gelden natuurlijk bijna altijd andere juiste antwoorden.

In vraag 2 wordt gesproken over brandpuntsafstand, waarmee in ieder geval verondersteld wordt dat de 
proefpersoon dit woord (inmiddels) kent.  Het is mij niet helemaal duidelijk of en hoe het uitleggen van 
dit soort termen in de leeromgeving wordt ingepast.

De plaatjes in de items zullen er hetzelfde uit moeten gaan zien als de plaatjes die in de leeromgeving 
worden gebruikt.  Ik denk dat het nodig is om onder alle in de items te gebruiken voorwerp-lens-
beeldconfiguraties een meetlatje te zetten waar in ieder geval de brandpuntsafstand van de lens op is 
aangegeven.


1.	In deze situatie is de afbeelding van het voorwerp vergroot.  
Vraag: Welke van de onderstaande plaatjes geeft weer wat er met het beeld gebeurt als we het 
voorwerp een klein stukje naar rechts bewegen?

mogelijkheden: kleiner, niet te beantwoorden, groter

2.	In deze situatie is de afbeelding niet helemaal scherp.  
Vraag: Wat gebeurt er met het beeld als we de lens vervangen door een andere met een kleinere 
brandpuntsafstand?

mogelijkheden: wordt scherper, wordt minder scherp, niet te beantwoorden

3.	In deze situatie is de afbeelding scherp en vergroot.
Vraag: Welke van de onderstaande plaatjes geeft waar het beeldscherm moet staan als we de lens 
vervangen door een andere met een kleinere brandpuntsafstand en tegelijkertijd het voorwerp een klein 
stukje naar rechts bewegen?


In vraag 4 t/m 7 moet duidelijk zijn wat de afstand van voorwerp en beeldscherm tot de lens zijn.  De 
vragen volgen het schema zoals gegeven in A4 t/m A7 (er is sprake van een soort sequentie).  De 
antwoordmogelijkheden kunnen voor alle vragen zijn: beeld wordt kleiner, beeld wordt groter, beeld 
verdwijnt.


8.	In deze situatie is het beeld scherp.  
Vraag: Als we het beeldscherm 1 centimeter naar rechts bewegen, waar moet dan het voorwerp staan 
om het beeld scherp te houden?

Als antwoordmogelijkheden worden twee posities aangewezen, en de mogelijkheid ‘niet te 
beantwoorden’ gegeven.

9.	In deze situatie is het beeld scherp.  
Vraag: Als we de lens vervangen door een andere met een kleinere brandpuntsafstand, waar moet dan 
het voorwerp staan om het beeld scherp te houden?

Ook hier worden twee posities aangewezen, en de mogelijkheid ‘niet te beantwoorden’ gegeven.

10.	In deze situatie is er sprake van een positieve lens.  
Vraag: Hoe moet het voorwerp bewogen worden om het beeld te laten verdwijnen?  [of: om het beeld 
virtueel te maken] 

mogelijkheden: het beeld kan niet virtueel worden, bewegen niet nodig want het beeld is altijd virtueel, 
(aangewezen positie—binnen de brandpuntsafstand)

11.	In deze situatie is er sprake van een negatieve lens.
Vraag: Hoe moet het voorwerp bewogen worden om het beeld te laten verdwijnen?  [of: om het beeld 
virtueel te maken] 

mogelijkheden: (aangewezen positie), het beeld kan niet virtueel worden, bewegen niet nodig want het 
beeld is altijd virtueel.


What-if items bij fase 5 van de optica leeromgeving

Van deze fase zijn op dit moment nog geen items beschikbaar.

1



